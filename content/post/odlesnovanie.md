---
title: Pralesy na pokraji
date: 2019-03-15
tags: 
    - odlesňovanie
    - deforestácia
    - Pralesy
    - palma
---

*Odlesňovanie (deforestácia) je proces, pri ktorom dochádza k odstraňovaniu lesa bez 
jeho obnovy. Miera odlesňovania rapídne narástla od polovice 19. storočia. Odvtedy bolo 
zničených 60 % svetových dažďových pralesov, pričom len v rokoch 1945 – 1990 to bolo 30 %.
 Aké sú príčiny, dôsledky a pozadie tohto javu?*
</p>

<h3> Aktuálne zalesnené územie</h3> 

Lesy pokrývajú asi 31 % zemského povrchu, pričom toto číslo sa líši pre jednotlivé svetadiely. 
V tabuľke nižšie zhŕňame zalesnenú plochu jednotlivých regiónov sveta, aký je podiel zalesnenej 
plochy na ich celkovej rozlohe a aká časť svetových lesov sa na nich nachádza. Vychádzame 
z poslednej súhrnnej správy Organizácie pre výživu a poľnohospodárstvo Organizácie spojených 
národov.</p>

10 krajín s najväčšou plochou lesa je (FAO, 2010): Rusko (20 % svetových lesov), 
Brazília (13 %), Kanada (8 %), Spojené štáty americké (8 %), Čína (5 %), Kongo (4 %), 
Austrália (4 %), Indonézia (2 %), Sudán (2 %), India (2 %). Týchto 10 krajín má až 69 % 
všetkých lesov na svete, prvých 5 znich 54 %.</p>

10 krajín s najväčším podielom zalesnenej plochy je (FAO, 2010,): Francúzska Guyana (98 %), 
Surinam (95 %), Mikronézia (92 %), Americká Samoa (89 %), Seychely (88 %), Palau (88 %), 
Gabun (85 %), Pitcairnove ostrovy (83 %), Turks a Caicos (80 %), Šalamúnove ostrovy (79 %).</p>

<h3>Zmena zalesneného územia</h3> 

Zmena zalesneného územia je značne odlišná v rôznych regiónoch sveta. Zatiaľ čo v Európe, 
Severnej Amerike a východnej Ázii lesa neubúda alebo pribúda, v Afrike, Strednej a Južnej 
Amerike a Juhovýchodnej Ázii – na miestach, kde sú prirodzeným druhom lesa dažďové 
pralesy – plocha lesa dramaticky klesá.</p>

Celosvetovo je ročne zničených bez obnovenia 67 690 km2 lesa, čo je viac ako jedno celé 
Slovensko. Denne to činí 185 km2, čo je viac ako kombinovaná plocha Žiliny a Banskej Bystrice.
Každú sekundu je to 2 141 m2 (FAO, 2010).</p>

10 krajín s najväčším absolútnym ročným úbytkom plochy lesa je (FAO, 2010, údaje z rokov 2000 
– 2010): Brazília (-26 420 km2, -0,49 %), Austrália (-5 620 km2, -0,37 %), Indonézia 
(-4 980 km2, -0,51 %), Nigéria (-4 100 km2, -3,67 %), Tanzánia (-4 030 km2, -1,13 %), 
Zimbabwe (-3 270 km2, -1,88 %), Kongo (-3 110 km2, -0,20 %), Mjanmarsko (-3 110 km2, -0,93 %), 
Bolívia (-2 900 km2, -0,49 %), Venezuela (-2 880 km2, -0,60 %).</p>

10 krajín s najväčším absolútnym ročným prírastkom plochy lesa je (FAO, 2010, údaje z rokov 
2000 – 2010): Čína (29 860 km2, 1,57 %), Spojené štáty americké (3 830 km2, 0,13 %), India 
(3 040 km2, 0,46 %), Vietnam (2 070 km2, 1,57 %), Turecko (1 190 km2, 1,11 %), Španielsko 
(1 190 km2, 0,68 %), Švédsko (810 km2, 0,29 %), Taliansko (780 km2, 0,90 %), Nórsko 
(760 km2, 0,79 %), Francúzsko (600 km2, 0,38 %).</p>

V Číne v dôsledku masívneho zalesňovacieho programu pribudlo v rokoch 1990 – 2010 až 
49 720 km2 lesa (FAO, 2015). Na druhej strane, Čína je jedným z najväčších znečisťovateľov 
životného prostredia na svete a masívnym zalesňovaním sčasti navracia škody, ktoré spôsobila.
V rámci vládneho programu sú napr. zalesňované púšte, ktoré vznikli v minulosti odlesňovaním 
ľudskou činnosťou.</p>

Tiež treba podotknúť, že ľudským vysádzaním zďaleka nevzniká plnohodnotný les. Nech sú ale 
motívy čínskej vlády a nedostatky jej zalesňovacieho programu akékoľvek, ide o pozitívny počin.</p>

</p>
</p>

 *Tento článok je len časťou plnohodnotného textu, ktorý som našiel na internete a venuje sa odlesňovaniu 
 naozaj precízne. Pre splnenie zadanej úlohy som údaje, ktoré sú v texte zobrazené skontroloval
 na stránkach FAO. Vlastná intrepretácia článku by nebola v tomto prípade jednoduchá, pretože ide
 o naozaj kvalitný text, ktorý som chcel zachovať v čo najväčšom rozsahu.*
<<<<<<< HEAD

=======
</p>
Zdroj: https://ippr.sk/s/215-odlesnovanie-deforestacia-pralesy-na-pokraji-priciny-a-dosledky
>>>>>>> master
