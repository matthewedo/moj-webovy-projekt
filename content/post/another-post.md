---
title: Zloženie palmového oleja
date: 2019-06-06
tags: 
    - zdravie
    - škodlivosť
    - olej
    - palma
    - zloženie
---

*Rastlinné oleje sú nenahraditeľnou súčasťou našej stravy. A to hlavne pre obsah tukov. 
Všeobecne, tuky sú zdrojom energie, sú potrebné aj pre prenos vitamínov rozpustných v 
tukoch, a to sú vitamín A, D, E, K. Rozdeľujú sa na telu prospešné, a pri vysokom príjme, 
rizikové tuky. Nenasýtené, nasýtené a trans mastné kyseliny.*
</p>

<h2>Poznáme dobré a zlé tuky</h2>

<p>Nenasýtené tuky alebo aj mastné kyseliny, ktoré sú pre telo potrebné a aj prospešné. 
Tie sa ešte delia na mononenasýtené a polynenasýtené mastné kyseliny. Uvádza sa, že 
ak človek zvýši príjem týchto prospešných, teda nenasýtených tukov, tak zníži riziko 
ochorení srdcovo - cievneho systému a predčasného úmrtia.</p>

<p>Nasýtené tuky majú opačný účinok. Ich úlohou u živočíchov je tvorba energetickej rezervy. 
Ale obsahujú ich aj rastlinné produkty. Ak je ich príjem v strave nadbytočný, zvyšujú riziko 
srdcovo - cievnych ochorení. Odporúčaný denný príjem nasýtených kyselín by nemal presiahnuť 
21- 31 gramov, čo je približne jedna tretina z celkového príjmu tukov. </p>

<p>Avšak, najhoršie sú na tom trans mastné kyseliny, označované aj skratkou TFA. Zvyšujú 
hladinu zlého cholesterolu, teda LDL. Naopak, znižujú hladinu dobrého cholesterolu (HDL). 
Významne zvyšujú riziko srdcovo - cievnych ochorení, cukrovky, nadváhy, údajne sú rizikom 
pre vznik nádorov.</p>

<img src="https://zdravoteka.sk/files/images/magazin/infografika-trans-tuky-v-potravinach.jpg" width="600" height="450" alt="zdravie"border= 2px>

<h2>Čo obsahuje palmový olej?</h2>

<p>Palmový olej obsahuje pre telo prospešné, ale aj rizikové či pri vyššom príjme škodlivé 
látky. Medzi tie vhodné sa zaraďujú vitamín A, D, E, K, karotény a nenasýtené mastné kyseliny, 
kyselina olejová a linolová.</p>

<p>Ďalej obsahuje nasýtené mastné kyseliny, ktoré sú opakom. A to je kyselina myristová, 
palmitová a stearová. Na 100 gramov tohto oleja pripadá približne 49 gramov nasýtených, 
9 gramov polynenasýtených a 37 gramov mononenasýtených tukov.</p>

<p>V tom spočíva jeho nevýhoda. Prevládajú v ňom práve nevhodné mastné kyseliny, teda tuky. 
Avšak, v palmovom oleji je to približne 50 %, v oleji z palmových jadier je obsah zlých tukov 
viac ako 80 %. A pre predstavu, v kokosovom oleji je ich ešte viac, a to 86 %.</p>

Zdroj: https://zdravoteka.sk/magazin/palmovy-olej-a-zdravie-preco-by-sme-ho-nemali-pouzivat/
